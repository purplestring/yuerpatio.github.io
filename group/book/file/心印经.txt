●简介
气功内丹术著作。全称《高上玉皇心印妙经》。共一卷。不着撰人。此经为四言韵文，共五十句。主要讲述内丹术的基本理论，阐发精、气、神的含义及它们之间的关系。

●全文
上药三品，神与炁精。
恍恍惚惚，杳杳冥冥。
存无守有，顷刻而成。
回风混合，百日功灵。
默朝上帝，一纪飞升。
智者易悟，昧者难行。
履践天光，呼吸育清。
出玄入牝，若亡若存。
绵绵不绝，固蒂深根。
人各有精，精合其神；
神合其炁，炁合其真。
不得其真，皆是强名。
神能入石，神能飞形。
入水不溺，入火不焚。
神依形生，精依炁盈。
不凋不残，松柏青青。
三品一理，妙不可听。
其聚则有，其散则零。
七窍相通，窍窍光明。
圣日圣月，照耀金庭。
一得永得，自然身轻。
太和充溢，骨散寒琼。
得丹则灵，不得则倾。
丹在身中，非白非青。
诵持万遍，妙理自明。